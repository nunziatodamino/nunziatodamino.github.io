Partiamo dalla fenomenologia del contatto. Quando con la mano tocco qualcosa mi accorgo di provare sensazioni diverse a seconda dell'oggetto toccato, i.e. se tocco un cubo di ghiaccio provo "freddo", se tocco una stufa provo "caldo", se tocco l'altra mia mano non sento nessuna di queste due sensazioni.
Ci chiediamo, esiste un modo a priori, ovvero senza toccare l'oggetto, di sapere quale sensazione si proverà ?
Cominciamo facendo alcune osservazioni:
- Se ad esempio tocco un tavolo e rimango con la mano appoggiata, all'inizio provo "freddo", ma dopo un po' non sento più questa sensazione. questo implica che intanto questa sensazione cambia con il cambiare del tempo, e non può allora essere una proprietà della materia. Ulteriormente questa sensazione va in 2 versi: così come toccando un corpo "freddo" provo questa cosa, così la proverò toccando un corpo "caldo". Chiamiamo per adesso questa sensazione **scambio di calore**
- Per dire se fra due oggetti avverrà scambio di calore o meno (implicitamente assumo che tale sensazione che provo è caratteristica di un fenomeno naturale) associo al primo oggetto il numero $T_1$ e al secondo il numero $T_2$. Se $T_1 \neq T_2$ allora diremo che i due corpi scambiano calore fra loro. Se invece $T_1 = T_2$ diremo che i due corpi non scambiano calore fra di loro e si dicono ulteriormente all'equilibrio termico. I numeri così definiti sono la cosiddetta **temperatura**.
- Vista l'arbitrarietà della sceltà dei valori di temperatura, posso indicare la temperatura con diverse scale di misura, a seconda della loro definizione operativa (Celsius, Kelvin, Fahreneit, Rankine, Newton, ...)