---
tags:
  - poesia
---
Mi dispiace,  
Di non essere come voi  
In continui girar di macchine  
Per le vie del paese  
Con la ragazza bella  
Fresca dell'unico liceo  
Tutta ancora da coltivare  
Mi dispiace,  
Non avrò il piacere di metter 5 euro di benzina  
Per quasi 30 anni  
E girare, girare,  
E veder cambiare solo il modello della mia auto  
E la velocitá di crociera  
Mi dispiace  
Non vedere ancora  
Questa maledetta luce gialla  
Che resta e non cambia mai  
Un arancione intrappolato  
Nello spirito di un giallo.  
Io purtroppo sono un rosso  
E questo non è il mio posto.