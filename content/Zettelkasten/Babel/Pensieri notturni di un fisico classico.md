---
tags:
  - Libri_letti
  - Letto_2023
---
Ho letto questo libro nell'estate del 2023.
Parla della transizione dalla Fisica classica a quella moderna dal punto di vista di un vecchio professore al limitare della pensione, che vive dunque l'avvento della Fisica moderna come un'intrusione. Particolarmente lo scenario è quello della Fisica di stampo tedesco.
Il libro è carino, ma niente di che, il suo titolo invece, è uno dei migliori titoli che abbia mai visto.

##### Citazioni nel libro
 
> [!NOTE] Citazione
> 
Il Fisico Classico sapeva che forse era una sua fantasia, ma vedeva un legame fra la fisica e gli studi classici. I classicisti penetravano nello spirito della vita e del pensiero antichi, e i fisici penetravano nell'essenza della natura. Gli studi classici presupponevano la somiglianza fra la mente antica e la moderna, e la fisica presupponeva la somiglianza dei processi mentali e di quelli naturali. 
Era un discorso un po' semplicistico, se ne rendeva conto.
Come il Fisico Classico, la fisica stava diventando sempre più astratta. I fisici, per comprendere il mondo, cercavano un tempo meccanismi raffigurabili, ma adesso molti di loro vi avevano praticamente rinunciato (...)

Quest'idea mi è piaciuta molto, nonchè risuona molto con la mia esperienza fatta studiando Fisica.
La necessaria astrazione per studiare i fenomeni di tipo quantistico, e non solo, porta a 2 fenomeni : il primo (spiacevole) è quello di rifugiarsi nell'astrazione e pensare che quella sia la natura (vedi [[E. Persico - Che cosa c'è che non va]]), il secondo (piacevole solo dal punto di vista sociale e non dell'individuo), di capire chiaramente come l'astrazione si accoppi al fenomeno naturale ma fermarsi solo a questo isomorfismo.

Il mondo classico parla di noi e della nostra esperienza sensibile, presente e passata. 
Studiando Fisica classica è possibile, mentre si vive questa esperienza, vedere la natura che si evolve insieme a ciò che la vita ci offre. 
Il mondo classico e la Fisica Classica si muovono sullo stesso piano ed è pertanto inevitabile che un Fisico classico abbia un interesse per gli studi classici. 
Ma questo si interrompe esattamente quando il Fisico non può più vedere, non può più sentire. Quando per verificare un suo pensiero ha bisogno di un macchinario da 300000 €. 
Il mondo si scinde, quando si vuole cercare di penetrare i segreti della natura, gli occhi si chiudono e si costruisce il castello dell'astrazione.
Non è infatti una rarità che pochissimi studenti di Fisica leggano nel tempo libero.
