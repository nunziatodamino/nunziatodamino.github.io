---
tags:
  - poesia
---
Un giallo (di) Napoli invade  
occhi sempre socchiusi,  
troppa luce lascia passare  
l'infinita campagna.  
Ci sono solo fiori  
pestati dalle corse dei bambini  
e qualche albero, al massimo,  
pieno di frutti rubati,  
intere avventure  
protette da recinti di ferro,  
prigioni da espugnare  
nel sogno di un bambino  
che pensa cosa nasconda la finestra  
dopo un pomeriggio di scuola.