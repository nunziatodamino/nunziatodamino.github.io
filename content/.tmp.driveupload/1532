- La parte sulla teoria elementare della conducibilità dimostrata a partire dalla sfera di Fermi non ha alcun senso. Quando scrive
$$f(k) = f_o (k + \delta k)$$
Va specificato che questa equazione deriva dall'aver posto una condizione particolare sulla equazione di trasporto di Boltzmann (cfr. pg. 252 Ibach-Luth, eq. 9.36 oppure pg.501 Grosso-Parravicini l'equazione prima di eq.(11.28)).
Va quindi prima fatto almeno un cappello introduttivo su questa cosa prima di fare la dimostrazione

- La discussione sui plasmoni è completamente sterile. Manca il parallelismo plasmoni-fononi, oltre che il fatto fondamentale che i plasmoni sono fenomeni di superficie, responsabili della brillantezza dei metalli.
Ulteriormente non fa il discorso sul fatto che questo dovrebbe essere una semplice estensione del modello di Drude ad un campo elettrico oscillante.

- La regola di Matthiessen è una regola empirica, è semplicemente spiegata dal modello di Drude, ma non da esso prevista.

- La dimostrazione che porta alla definizione dell'equazione centrale è di fatto una dimostrazione del teorema di Bloch.