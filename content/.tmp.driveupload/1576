Abbiamo, dall'approccio alla dinamica elettronica, la seguente equazione di Schrodinger:
$$\left(-\frac{\hbar^2}{2m}\nabla^2 + V(\bar{r}) \right) \Psi(\bar{r})= E  \Psi(\bar{r}) $$
Con $V(\bar{r})$ potenziale efficace che deve soddisfare le condizioni di simmetria reticolare:
$$V(\bar{r})=V(\bar{r}+ \bar{R})$$
Con $\bar{R}$ generico vettore appartenente ad un reticolo di Bravais.
Il modo più semplice di scegliere un potenziale che soddisfi tali condizioni di simmetria è sceglierlo costante. Se infatti $V(\bar{r}) = V_0$, la mia equazione diventerà semplicemente: 
$$-\frac{\hbar^2}{2m}\nabla^2  \Psi(\bar{r})= E' \Psi(\bar{r})\qquad E' = E-V_0 $$
Ovvero è come se l'elettrone fosse libero nel metallo, da cui il nome del modello.

Si fa notare a questo punto un fatto estremamente importante di questo modello, ovvero che l'ipotesi di potenziale costante fa di fatto perdere ogni informazione sulla tipologia di reticolo di Bravais.
Non avrò dunque un modello differenziato per i diversi tipi di reticoli, ma devo comunque sceglierne uno di comodo, per fare la mia estensione da sistema finito ad infinito tramite le [[Condizioni di Born-Von Karman]].
Si sceglie, per ovvi motivi, un reticolo cubico semplice.

Ulteriormente, visto che gli elettroni sono fermioni, e che abbiamo supposto gli elettroni non interagenti, possiamo vedere gli elettroni come un [[Gas di Fermi completamente degenere]].

Vediamo brevemente soluzioni e condizioni al contorno di questo modello.

Considerando un generico cristallo di volume $V=L^3$ avrò:
$$\Psi(\bar{r}) \equiv \Psi_{\bar{k}}(\bar{r}) = \frac{1}{\sqrt{V}} e^{i(\bar{k} \cdot \bar{r})} \qquad E(\bar{k})  =\frac{\hbar^2k^2}{2m}$$
Per tenere infine conto che mi trovo in un reticolo cubico semplice devo imporre delle [[Condizioni di Born-Von Karman]], che mi porteranno ad una discretizzazione delle energie.
Avrò allora:
$$ k_{i} = \frac{2 \pi}{L} n_i \qquad \Rightarrow \qquad  E(\bar{k})  =\frac{\hbar^2}{2m} \left( \frac{2\pi}{L} \right)^2 (n_x^2+n_y^2+ n_z^2) \qquad n_x,n_y,n_z \in \mathbb{Z}  $$
(==Secondo me il puntone definitivo è che il boxing da un tipo di discretizzazione, mentre Born-Von Karman un'altra==)